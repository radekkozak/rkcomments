---
layout: default
contentclass: journal
author: Miroslav Holub
translator: Radek Kozak
title: Stručná úvaha o zabíjení kaprů
title_pl: Krótka refleksja o zabijaniu karpia
---

<h1 class="poem-title">{{ page.author }} - {{ page.title_pl }}</h1>

<pre class="poem">
Bierze się tłuczek
i nóż
i uderza się
w odpowiednie miejsce, żeby się nie szamotał,
bo jak się tak szamoce, to sprawę utrudnia i zmniejsza zarobek.

A gapie już mrużą oczy, już podziwiają tę zręczność
już do portfeli sięgają. I papier już czeka
do zawinięcia. I dym się z kominów unosi
i Gwiazdka wygląda z okien, po ziemi blask ciągnie,
w beczułkach chlupoce.

Takie jest prawo szczęścia

I tylko się zastanawiam, czy karp to właściwe zwierzę.

Być może lepsze byłoby zwierzę
co — rozciągnięte — spętane — przytrzymane —
spojrzałoby okiem błękitnym
na tłuczek, na nóż, na portfel, na papier
na gapiów i na kominy
i Gwiazdkę

I prędko jeszcze

coś powiedziało. Na przykład:

To są moje najszczęśliwsze dni; to są moje złote dni.
Albo:
Niebo gwiaździste nade mną, prawo moralne we mnie.
Albo:
A jednak się kręci.
Albo przynajmniej
Alleluja !
</pre>
<h6 class="poem">translated by: {{ page.translator }}</h6>
