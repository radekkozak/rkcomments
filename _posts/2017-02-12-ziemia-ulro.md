---
title: Ziemia Ulro by Czesław Miłosz
description: Ziemia Ulro by Czesław Miłosz
date: 2015-06-18 17:57
comments: true
comments_locked: false
categories: [Literature, Poetry, Life in General]
tags: [Czesław Miłosz, Ziemia Ulro, William Blake]
author: Radek Kozak
---

![Ziemia Ulro by Czesław Miłosz]({{ site.baseurl }}/assets/img/ziemia-ulro.jpg)

Swego czasu umieściłem fragment własnego wypracowania pt. "Czesław Miłosz"
jako recenzję "Ziemi Ulro". Nie zamierzam zmieniać tego tekstu, lecz raczej 
uzupełnić swoimi skromnymi uwagami. W mocy pozostaje wychwalanie Franaszka za 
biografię Miłosza, jak i najtrafniejsza charakterystyka poety zawarta w słowach 
M.P. Markowskiego:

> Miłosz, kiedy patrzy na chmury (niech będzie powiedziane: obłoki) myśli 
  wyłącznie o SOBIE, nie może myśleć o niczym innym..."

Przekładając Markowskiego na Gołębiewskiego (czyli mnie) to Miłosz jest 
egzaltowanym egotystą, bardzo dbającym o swój image. **on** jest WIELKI, cisza, 
**on** będzie mówił. Napuszony, nadęty, a ja już obecnie, po 35 latach od jego 
Nobla (notabene w jakimś stopniu – politycznego), śmiem wątpić w siłę 
przetrwania jego twórczości. Ja, podkreślam - laik, podziwiam tylko jego 
"Traktat teologiczny".

Czując się wielki n a r z u c a nam autorytety, których nie mamy powodu uznawać.
W tej książce kuzyna Oscara Milosza, Blake'a i Swedenborga. Nie czuję się 
kompetentny, aby dyskutować na temat ewentualnej wielkości tych trzech panów, 
ale jestem przekonany, że kto inny, z podobnym tupetem, mógłby nam zaproponować 
innych, równie wielkich. A my z pokorą Miłosza wybór akceptujemy i staramy się 
podążać za "mistrzem" O! I tu jest pogrzebany powód mojej następnej uwagi. 
Kto spowodował, że z jego ust spijamy każdą kroplę jak objawienie ?

**Apologetyka**, którą sami skutecznie uprawialiśmy. Pamietam doskonale 1980 rok, 
rok "Solidarności", gdy wielcy tego świata dali Miłoszowi Nobla. Moje pokolenie 
**nie wiedziało**, kto zacz ? A tydzień póżniej wszyscy stali się specjalistami
 od poezji Miłosza. I zaczął się szał, bo my idoli potrzebujemy. Ruszyła 
apologetyka pełną parą.Byłem jednym z nielicznych z mojego pokolenia, którzy 
Miłosza dobrze pamiętali, bo wredny "Zniewolony umysł", jak i osoba autora, 
reżimowego dyplomaty, i to gdzie? - w USA i Paryżu, to tematy wielu burzliwych 
dyskusji w domu moich rodziców.

Jeszcze raz powtarzam: CENIĘ Miłosza, za wszystkie poglądy jakie głosił po 70-ce,
bo się z nimi identyfikuję, ale przestrzegam przed bezkrytycznym przyjmowaniem 
wszystkiego co napisał. To już czas na moją starą recenzję.
