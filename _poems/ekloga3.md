---
layout: default
contentclass: journal
author: Radek Kozak
title: Ekloga (III)
slug: ekloga-trzecia
order: 3
---

<h1 class="poem-title">{{ page.title }}</h1>

<pre class="poem">
Nad ranem zostaję sam i wychodzę na jezioro 
Obchodzę się bez cudów —
Na środku jest już dobrze, grubo

Choć na obrzeżach nie do końca jeszcze 
Zamarzło. Trzeba uważać. Lód od miesiąca 
Wciąż tylko dudni o świcie i trzeszczy

Coś wyje pod spodem, kiedy kładę się jak fala
Plecami na jego twarzy; jakieś głosy na głębi, przebite
Włócznią stycznia. W gruncie rzeczy nic nie zamarza

Wszystko pracuje. Zima, nie zima Jak w kopalniach 
Pajęczej Kołymy, mówię do siebie na głos 
Z bluźnierstwem na ustach, którego nikt tu nie usłyszy

I tylko dwie na odległym brzegu topole, jak palce 
Na znak uniesione. I nagie światło za nimi 
Które mi mówi — uciekaj
</pre>
