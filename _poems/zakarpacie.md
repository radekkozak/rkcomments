---
layout: default
contentclass: journal
author: Radek Kozak
title: Zakarpacie
order: 2
---

<h1 class="poem-title">{{ page.title }}</h1>

<pre class="poem">
Wszystko kurczy się na tej szerokości
Zapada i nędznieje. Z pogasłych drzew
Dobiega odgłos zatrzaśniętych
Dni. Zdziczałe ptaki

Krążą bez celu nad zrujnowanymi
Chałupami — brak tu dla nich
Sensownego łupu. Coś na
Kształt życia trwa jeszcze
Jakieś skrzepy
W kadziach obumarłych
Rzeczy — uparcie niezastygłe

W nicość. Pochylony
Rozcieram w dłoni suchy liść
W tumanie atomów
Myśl o reintrodukcji
</pre>
