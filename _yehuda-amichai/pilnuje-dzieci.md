---
layout: default
contentclass: journal
author: Yehuda Amichai
translator: Radek Kozak
title: Pilnuję dzieci
---

<h1 class="poem-title">{{ page.author }} - {{ page.title }}</h1>

<pre class="poem">
Pilnuję dzieci na szkolnym podwórku.
Jest we mnie pies,
słyszę od środka echo jego szczekania.

I krzyki dzieci, jak dzikie ptaki
zrywające się do lotu. Żaden krzyk
nie powróci do ust z których wyszedł.

Ja, stary ojciec, trzymam straż zamiast wielkiego Boga
który przechadza się dumnie po wieczności,
strojny w swoją wiekuistą młodość.
I pytam sam siebie, w czasie Zagłady:
czy ojciec bił swego syna za kolczastym drutem,
czy matka kłóciła się z córką w barakach śmierci,
czy był bunt krnąbrnego syna przeciwko rodzicom,
nauczyciel w wagonach transportu,
różnica pokoleń na peronach otchłani,
Edyp w komorze śmierci?

Pilnuję dzieci podczas zabawy.
Czasami piłka przelatuje przez ogrodzenie
i skacze i skacze po zboczu, przez podwórka
i toczy się ku innej rzeczywistości.
</pre>
<h6 class="poem">translated by: {{ page.translator }}</h6>
