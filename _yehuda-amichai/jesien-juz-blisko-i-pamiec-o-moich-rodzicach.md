---
layout: default
contentclass: journal
author: Yehuda Amichai
translator: Radek Kozak
title: Jesień już blisko i pamięć o moich rodzicach
short_title: Jesień już blisko i pamięć o...
---

<h1 class="poem-title">{{ page.author }} - {{ page.title }}</h1>
<pre class="poem">
Niedługo będzie jesień. Dojrzewają ostatnie owoce
i ludzie spacerują drogami, których wcześniej nie obrali.
Stary dom zaczyna wybaczać tym, którzy w nim żyją.
Drzewa ciemnieją z wiekiem, ludzie — siwieją.
Niedługo przyjdą deszcze. Świeży zapach rdzy
ucieszy serce
jak woń kwiatów wiosną.

W krajach północy mówią: <span class="italic">“Jeszcze sporo liści
w drzewach”</span>, ale my tutaj mówimy:
<span class="italic">“Jeszcze sporo słów w ludziach”.</span>
Jesienną porą spadają u nas inne rzeczy.

Niedługo będzie jesień. Nadszedł czas
by wspomnieć moich rodziców.
Pamiętam ich jak proste zabawki mojego dzieciństwa,
kręcące się po małych okręgach,
brzęczące miękko, podnoszące nogę,
machające ręką, poruszające wolno głowami
z boku na bok, w tym samym rytmie —
sprężyna w ich brzuchu i kluczyk w ich plecach.

Potem nagle przestali się ruszać i pozostali
na zawsze w tej samej pozycji.

Tak właśnie pamiętam moich rodziców,
tak właśnie pamiętam
ich słowa.
</pre>
<h6 class="poem">translated by: {{ page.translator }}</h6>
