---
layout: default
contentclass: journal
author: Yehuda Amichai
translator: Radek Kozak
title: Gdy uderzyłem głową w drzwi krzyczałem
---

<h1 class="poem-title">{{ page.author }} - {{ page.title }}</h1>

<pre class="poem">
Gdy uderzyłem głową w drzwi krzyczałem
"Moja głowa, moja głowa" i krzyczałem: "Drzwi, drzwi".
Nie krzyczałem "Mamo" i nie krzyczałem "Boże".
I nie przepowiadałem świata na samym Końcu Dni,
gdzie nie będzie już żadnych głów i drzwi.

Kiedy głaskałaś moją głowę, szeptałem
"Moja głowa, moja głowa" i szeptałem: "Twoja ręka, twoja ręka".
Nie szeptałem "Mamo" i nie szeptałem "Boże".
I nie miałem cudownych wizji
rąk głaszczących głowy w niebie,
gdy to rozstępuje się szeroko.

Cokolwiek krzyczę lub mówię lub szepczę jest tylko
dla mojego pocieszenia: Moja głowa, moja głowa.
Drzwi, drzwi. Twoja ręka, twoja ręka.
</pre>
<h6 class="poem">translated by: {{ page.translator }}</h6>
