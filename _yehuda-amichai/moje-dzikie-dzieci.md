---
layout: default
contentclass: journal
author: Yehuda Amichai
translator: Radek Kozak
title: Moje dzikie dzieci
---

<h1 class="poem-title">{{ page.author }} - {{ page.title }}</h1>

<pre class="poem">
Moje dzikie dzieci: rano
zjadają moje sny, wieczorem
pożerają wilczo moje wspomnienia.
Jestem ich karmidłem.
Czuję ich szorstkie języki
na mojej duszy.
Dzień i noc
słyszę ich słodkie i puste mlaskanie.

Moje dzikie dzieci: barakudy
maczające chleb w moim szaleństwie, tłumiące mój krzyk.
Zagłębiam się w nie.

Chcę rozpalić moje oczy
od ich oczu —
jak mężczyzna na mrocznej
nocnej ulicy pytający o ogień
do swego ostatniego papierosa.
</pre>
<h6 class="poem">translated by: {{ page.translator }}</h6>
