---
layout: default
contentclass: journal
author: Yehuda Amichai
translator: Radek Kozak
title: Pomiędzy
---

<h1 class="poem-title">{{ page.author }} - {{ page.title }}</h1>

<pre class="poem">
Gdzie będziemy, kiedy kwiaty te zamieniać się będą w owoc
w wąskim <span class="italic">pomiędzy</span>, gdy kwiat nie jest już dłużej kwiatem
a owoc nie jest jeszcze owocem. Jakież wspaniałe <span class="italic">pomiędzy</span>
stworzyliśmy dla siebie pomiędzy ciałem a ciałem.
<span class="italic">Pomiędzy</span> oczu, pomiędzy przebudzeniem a snem.
Zamglone <span class="italic">pomiędzy</span> zmierzchu — już nie dzień a jeszcze nie noc.

Jakim sposobem twoja wiosenna sukienka tak szybko stała się
flagą lata, by powiewać zaraz w pierwszym wietrze jesieni.
Jakim sposobem mój głos nie był już dłużej moim głosem
lecz nieomal przepowiednią.

Jakim wspaniałym <span class="italic">pomiędzy</span> byliśmy — jak ziemia
w rozpadlinach muru. Mała uparta ziemia
dla zuchwałego mchu, dla kolczastego krzaku kaparu,
którego gorzkie owoce
osładzały nam co wspólnie jedliśmy.

To są ostatnie dni ksiąg.
Za nimi przyjdą ostatnie dni słów. Kiedyś
to zrozumiesz.
</pre>
<h6 class="poem">translated by: {{ page.translator }}</h6>
