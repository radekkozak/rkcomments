---
layout: default
contentclass: journal
author: Yehuda Amichai
translator: Radek Kozak
title: Na północ od San Francisco
---

<h1 class="poem-title">{{ page.author }} - {{ page.title }}</h1>

<pre class="poem">
Tu łagodne wzgórza dotykają oceanu
jak wieczność, która dotyka wieczności,
a krowy pasące się na nich
lekceważą nas, jak anioły.
Nawet zapach dojrzałego melona w piwnicy
jest zapowiedzią pokoju.

Ciemność nie walczy z jasnością,
ale przenosi ją dalej
do innej jasności, i jedyny ból
to ból odchodzenia.

W moim kraju, nazywanym świętym,
nie pozwalają wieczności być wiecznością:
podzielili ją na małe religie,
wytyczyli boże strefy,
roztrzaskali na odłamki historii —
ostre i raniące aż do śmierci
zmieniając jej spokojne przestrzenie
w bliskość wstrząsaną spazmami współczesnego bólu.

Na plaży w Bolinas, u stóp drewnianych schodów,
widziałem dziewczyny o nagich pośladkach;
ich głowy schylone nad piaskiem, upojone
królestwem wszystkich wieków.
Ich dusze wewnątrz jak drzwi:
zamykane i otwierane,
zamykane i otwierane  —
w rytm przyboju.
</pre>
<h6 class="poem">translated by: {{ page.translator }}</h6>
